\chapter{Bevezetés}
Napjainkban egyre több fizikai eszközt váltanak fel pluginok a zeneiparban. Már jelenleg is 
meghatározó részei stúdióknak, professzionális és hobbi zenészek is előszeretettel használják 
ezeket.

A digitális pluginok fontossága a zeneiparban az elmúlt évtizedekben drámaian megnövekedett, ahogy 
a technológia fejlődött és a digitális munkafolyamatok egyre inkább előtérbe kerültek. A pluginok 
olyan szoftveres eszközök, amelyek digitális audio munkaállomásokban (DAW-okban) működnek, és 
különféle zenei és hangfeldolgozási funkciókat látnak el.

\section{A feladat megfogalmazása}
A feladatom az Orange Crush 20L gitárerősítő digitális modellezése, és ezalapján elkészíteni egy 
VST3 plugint, ami valós időben futtatható. Cél, hogy a plugin által biztosított hangzás megegyezzen 
az erősítőjével, és helyettesíteni tudja azt.